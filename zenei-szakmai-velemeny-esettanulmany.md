![](logo.png)

# Szakmai vélemény

## Esettanulmány

**Név:** G. N. Ferenc

**Előadó, számcím:** Frank Van Dalk - Arrancars

**Tempó:** 124 BPM

**Zenei Skála:** A-moll

## Ami tetszett  
  
A hangulat és a koncepció. A zenei érdeklődést sikerül végig fenntartania. A
lábdob karaktere különleges, de mégis beleillik ebbe a stílusba. A tetőpont
időzítése is megfelel a zene hosszúságához, lévén ez egy klubzene és abból az
Original Mix változat.

## Amin lehetne javítani  


**Zeneelmélet:**

1.33-1.56 között van néhány zeneileg instabil hang a középtartományban a szintik
és a zongora között. Ezeket hozzá lehetne igazítani a legközelebbi szekund, terc
vagy kvint közhöz, mikor melyik áll jobban éppen. A dobszekció visszatérő
második ütemében a perkák duplázását törölném. Mert csak bonyolítja fölöslegesen
az ütemet. A többiekkel meg összeakad.

**Kompozíció:**

Az Intro (0.00-0.34) és Outro (5.31-6.02) részekben csökkenteni lehetne a
használt sávok számát, így a fokozatosság jobban működne. A zene főtémája túl
sokszor ismétlődik most. Fel lehetne higítani és variálni, hogy ne legyen
annyira monoton.

**Sound design:**

A szubbasszus mellé tennék még egy oktávval magasabbat is, hogy több érdeklődést
adjon zeneileg. Ez lehetne egy sima háromszögjel vagy akár egy egyszerűbb 2
operátoros FM basszus is.

## Mixing

**Mixing – hangerőarányok:**

A középtartományon belül lehetne növelni a szintik hangerejét kb. 1-2
decibellel, a zongorát pedig 2-3 decibellel. A lábdobon viszont csökkentenék 1
decibelt.

**Mixing – panoráma:**

A cin és top-loop sávokat balra jobbra lehetne keverni. Így telítettebb lenne a
sztereó tér.

**Mixing – hangszínszabályzás:**

A zongora tetejét 7 kHz felett lehetne egy shelving szűrővel emelni kb. 4 dB-t,
így levegősebb és tisztább lenne a hangja. Az effektsávok alját és tetejét
vágnám, hogy az adott tartományokkal ne akadjon össze.

**Mixing – dinamika:**

A vokál snippeteket lehetne kompresszálni és esetleg bizonyos részeket kézzel
automatizálni. A nagyobb mennyiséget tehát kézi beállítással, a többit
kompresszorral lehetne megküldeni.

**Mixing – effektek:**

Az effekt és szintihangok elég szárazak most, pici reverb és ping pong delay
tudna ezen segíteni.

**Mixing – automatizáció:**

A drop résznél lehetne automatizálni a hangerőket és a filteringet (LP, HP, BP
amelyik jobban beleillik).

## Mastering

**Mastering – dinamikai tartomány:**

Most DR4-re jön ki a zene, amin lehetne még javítani. DR6-ot javasolnék.

**Mastering – átlag hangerő:**

Érdemes lenne egy hangos és egy dinamikus változatot csinálni. Így két verzió
lenne belőle. A mostani hangos változat túl hangos.

**Mastering – sztereó tér:**

Még szűkös kicsit a sztereó tér. A mixing panoráma módosítás után érdemes lesz
majd újra kiértékelni.

**Mastering – hangszínszabályzás:**

A középtartományból hiányzik néhány decibel hangerő. Ezt szintén a mixing
elkészítése után kéne újraértékelni.

----------

Dátum: 2017. október 23.
